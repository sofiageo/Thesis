\section{Εργαλεία που χρησιμοποιήθηκαν}
Για την εκπόνηση της πτυχιακής εργασίας, χρησιμοποιήθηκαν αρκετά εργαλεία για λόγους ευχρηστίας αλλά και για εκπαιδευτικούς σκοπούς, σε μια προσπάθεια να αποκτηθούν γνώσεις για τεχνολογίες που πιστεύω πως χρειάζονται σε έναν απόφοιτο πληροφορικής.
\subsection{\hologo{XeTeX}}
Το \hologo{XeTeX} είναι μια μηχανή τυπογραφίας τύπου \hologo{TeX} η οποία χρησιμοποιεί κωδικοποίηση Unicode και υποστηρίζει σύγχρονες τεχνολογίες γραμματοσειρών όπως οι Opentype, Graphite και Apple Advanced Typography. Έχει σχεδιαστεί από τον Jonathan Kew και διανέμεται κάτω από την ελεύθερη άδεια λογισμικού X11. Ενώ δημιουργήθηκε αποκλειστικά για το Mac OS X, πλέον είναι διαθέσιμο για όλες τις γνωστές πλατφόρμες. Υποστηρίζει κωδικοποίηση Unicode και τα αρχεία κειμένου είναι εξαρχής σε μορφή UTF-8.

Το \hologo{XeTeX} μπορεί να χρησιμοποιήσει τις γραμματοσειρές που είναι εγκατεστημένες στο σύστημα, και να κάνει χρήση των ανεπτυγμένων τυπογραφικών δυνατοτήτων τους. Υποστηρίζει και μικρο-τυπογραφία, δηλαδή μια σειρά από μεθόδους που βελτιώνουν την αισθητική του κειμένου και το καθιστούν πιο ευανάγνωστο. Οι μέθοδοι συμπεριλαμβάνουν την μείωση μεγάλων κενών μεταξύ των λέξεων(expansion), την επέκταση των γραμμών όταν τελειώνουν με κάποιο μικρό σύμβολο, όπως η τελεία η ένα στρογγυλό γράμμα όπως το "ο" (protrusion), και ο χωρισμός γραμμών (hyphenation). Αν και το \hologo{XeTeX} είναι υποδεέστερο του \hologo{LaTeX} στην μικρο-τυπογραφία, επιλέχτηκε για αυτήν την πτυχιακή εργασία λόγω των πολλών άλλων πλεονεκτημάτων, όπως η χρήση unicode χαρακτήρων αλλά και η ευκολία διαχείρισης γραμματοσειρών.

\subsection{Texmaker}
Το Texmaker είναι ένα επεξεργαστής κειμένου για \hologo{LaTeX} και \hologo{XeLaTeX}. Είναι cross-platform ανοιχτού κώδικα με ενσωματωμένο PDF Viewer. Το Texmaker είναι μια εξολοκλήρου εφαρμογή Qt.
O επεξεργαστής κειμένου έχει άρτια υποστήριξη unicode, λειτουργία ελέγχου ορθογραφίας, αυτόματη συμπλήρωση κειμένου, κ.α. Επίσης υποστηρίζει regular expressions για την εύρεση και αντικατάσταση κειμένου.

Το Texmaker περιέχει λειτουργίες για αυτόματη χρήση των παρακάτω λειτουργιών:
\begin{itemize}
\item Παραγωγή νέου εγγράφου, γράμματος, βιβλίου, κ.α
\item Παραγωγή πινάκων, περιβάλλοντος σχημάτων, κ.α
\item Εξαγωγή κειμένου σε HTML ή ODT διάταξης
\end{itemize} 

Μερικές από τις ετικέτες \hologo{LaTeX} και μαθηματικά σύμβολα μπορούν να χρησιμοποιηθούν με ένα click. Ο Texmaker βρίσκει αυτόματα τα λάθη και προειδοποιήσεις και τα εμφανίζει στο αρχείο καταγραφής.

\subsection{Εταιρεία Ελληνικών Τυπογραφικών Στοιχείων}
H EETΣ διαθέτει στο κοινό μια συνεχώς διευρυνόμενη ποικιλία ελληνικών ψηφιακών πολυτονικών γραμματοσειρών η οποία αποτελείται από σημαντικά ιστορικά δείγματα, αλλά και νέους σχεδιασμούς που σέβονται την τυπογραφική παράδοση και αποφεύγουν τις ανιστόρητες αντιγραφές λατινικών προτύπων. Eπιπλέον, η EETΣ έχει αναλάβει ειδικές παραγγελίες για την Aκαδημία Aθηνών, την Aρχαιολογική Eταιρεία, το Iνστιτούτο Eπεξεργασίας του Λόγου κ.α.

Το Τμήμα Μαθηματικών του Πανεπιστημίου Αιγαίου έχει ιδρύσει το εργαστήριο Ψηφιακής Τυπογραφίας και Μαθηματικού Λογισμικού. Σκοπός αυτού του εργαστηρίου, μεταξύ άλλων, είναι και η υποστήριξη της επιστημονικής κοινότητας σε θέματα που σχετίζονται με το σύστημα στοιχειοθεσίας TeX και τα παράγωγά του. Το \hologo{TeX} είναι το de facto εργαλείο για επιστημονικά κείμενα διεθνώς. Μετά την ενσωμάτωση στο \hologo{LaTeX} της υποστήριξης των ελληνικών από τον Απόστολο Συρόπουλο και την παρουσίαση μιας πλήρους ελληνικής γραμματοσειράς σε Metafont από τον Claudio Beccari, παρουσιάστηκε η ανάγκη για μια γραμματοσειρά σε scalable μορφή. Έτσι αναπτύχθηκε η πρώτη ελληνική γραμματοσειρά σε Type1 μορφή με πλήρη υποστήριξη για το \hologo{LaTeX} με το όνομα «Κέρκης». Πέραν του σχεδιασμού φτιάχτηκε το βασικό αρχείο κωδικοποίησης για ελληνικές γραμματοσειρές ακολουθώντας  το Unicode Standard.

Η ΕΕΤΣ παρέχει δωρεάν πλήθος γραμματοσειρών στο διαδίκτυο οι οποίες σκοπεύουν στην αναπαράσταση χαρακτήρων από τον 15ο έως τον 21ο αιώνα. Η επιλογή γραμματοσειράς από την ΕΕΤΣ μου επέτρεψε να δημιουργήσω ένα καλλιτεχνικά και οπτικά αποδεκτό αποτέλεσμα για την πτυχιακή μου εργασία, και να διατηρήσω τον επιστημονικό χαρακτήρα της. Επίσης βοήθησε να αποφευχθούν προβλήματα με άδειες γραμματοσειρών που δεν θα επέτρεπαν την δημιουργία αρχείου PDF για την παρουσίαση της εργασίας.

\subsection{TortoiseGit}
Το TortoiseGIT είναι μια εφαρμογή που υλοποιεί ένα σύστημα διαχείρισης εκδόσεων λογισμικού. Το σύστημα αυτό, είναι ένα υποσύνολο του ελέγχου αναθεωρήσεων. Ο έλεγχος αναθεωρήσεων χρησιμοποιείται για την διαχείριση των αλλαγών σε κείμενα, προγράμματα υπολογιστών, ιστοσελίδες, και άλλες συλλογές από πληροφορίες. Οι αλλαγές συνήθως αναγνωρίζονται από έναν αριθμό η από ένα γράμμα, το οποίο ονομάζεται αριθμός αναθεώρησης.\\

Για παράδειγμα, αν τα αρχεία είχαν αρχικό αριθμό το "αναθεώρηση 1", μετά τις αλλαγές θα αποκτήσει τον αριθμό "αναθεώρηση 2", κτλ. Κάθε αναθεώρηση σχετίζεται με μια χρονοσήμανση, και με το άτομο το οποίο πραγματοποίησε την αλλαγή. Οι αναθεωρήσεις μπορούν να συγκριθούν, να αποκαθιστούν, και με κάποιους τύπους αρχείων, να συγχωνευτούν.

Η ανάγκη για ένα λογικό τρόπο οργάνωσης και ελέγχου αναθεωρήσεων υπάρχει σχεδόν από τότε που εφευρέθηκε η γραφή, αλλά ο έλεγχος αναθεωρήσεων έγινε πιο σημαντικός και πολύπλοκος όταν ξεκίνησε η εποχή των υπολογιστών. Η αρίθμηση των εκδόσεων βιβλίων είναι ένα από τα παραδείγματα της προηγούμενης εποχής. Σήμερα, τα πιο πολύπλοκα εργαλεία ελέγχου αναθεωρήσεων είναι αυτά που χρησιμοποιούνται στην δημιουργία λογισμικού, στα οποία μια ομάδα απο ανθρώπους μπορεί να αλλάξει τα ίδια αρχεία.

Μπορεί το σύστημα ελέγχου να είναι ένα ξεχωριστό πρόγραμμα, άλλα ο έλεγχος αναθεωρήσεων βρίσκεται ενσωματωμένος και μέσα σε διάφορους τύπους λογισμικού όπως οι επεξεργαστές κειμένου, άλλα και συστήματα διαχείρισης περιεχομένου
π.χ Wikipedia, Wordpress, κ.α.

Ο έλεγχος αναθεωρήσεων δίνει την δυνατότητα να επαναφέρουμε ένα κείμενο σε μια προηγούμενη αναθεώρηση, το οποίο είναι πολύ σημαντικό για να υπάρχει έλεγχος στις αλλαγές, να διορθώνονται τα λάθη, και να προστατεύεται το περιεχόμενο από βανδαλισμό και ανεπιθύμητα μηνύματα.
\subsection{Github}
Το Github είναι μια διαδικτυακή υπηρεσία αποθηκευτικού χώρου Git, που επιτρέπει πλήρη κατανεμημένο ελέγχο αναθεωρήσεων και διαχείριση πηγαίου κώδικα μέσω Git, ενώ προσθέτει επιπλέον λειτουργίες σε αυτό. Το Github προσφέρει ένα web-based γραφικό περιβάλλον, εφαρμογές σταθερών υπολογιστών, αλλά και εφαρμογές κινητών συσκευών. Επίσης παρέχει έλεγχο πρόσβασης και αρκετά χαρακτηριστικά συνεργασίας, όπως wiki, διαχείριση έργων, παρακολούθηση λαθών, και αιτήματα χαρακτηριστικών για κάθε σχέδιο.

Η ανάπτυξη του Github ξεκίνησε το 2007. Η γλώσσα προγραμματισμού που χρησιμοποιήθηκε είναι η Ruby on Rails και η Erlang. Η ιστοσελίδα ανακοινώθηκε τον Απρίλιο του 2008 απο τον Tom Preston-Werner, τον Chris Wanstrath, και τον Pj Hyett.

Το Github παρέχει δωρεάν λογαριασμούς, που συνηθίζεται να χρησιμοποιούνται για έργα λογισμικού ανοιχτού κώδικα. Ως το 2014, οι χρήστες του φτάνουν τα 3.4 εκατομμύρια, καθιστώντας το το μεγαλύτερο αποθηκευτικό χώρο πηγαίου κώδικα στον πλανήτη.\\
\begin{figure}[h]
\centering
\includegraphics[scale=0.15]{Octocat}
\caption{Λογότυπο Github}
\end{figure}
